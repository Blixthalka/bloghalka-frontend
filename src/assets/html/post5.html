<p>Här har jag samlat lite tankar, hårda siffror och mål jag har med min privatekonomi.</p>

<h3>Inkomst</h3>
<p>Den viktigaste posten och i princip den enda inkomsten jag har är min lön.
Efter 5 års studier, så har jag nu jobbat ett år som mjukvaruutvecklare och tjänar 38500, som blir ungefär 29500 efter skatt. </p>

<p>Jag minar även lite Bitcoin på min gamingdator när den inte används.
Enda anledningen till att jag går plus på det är att jag bor i andrahand och inte direkt betalar elektriciteten.
Inkomsten från miningen blir ca 100-150 kr i månaden och alltså i princip ingenting. 
Tar dock inte ut Bitcoinsen jag får i kronor, utan låter dem ligga kvar som Bitcoin.
Tänker att i fall att Bitcoin drar iväg, så har man en lite stek som kan kanske bli något.
Men detta hjälper mest med FOMO relaterade åkommor.</p>

<p>
Jag skulle gärna vilja diversifiera mina inkomstkällor mer i framtiden och gärna ska vara passiva.
Just nu har jag tre ideér hur detta ska gå till:</p>

<ul>
<li>Bygga en eller flera Affiliate hemsidor. Har blivit väldigt inspirerad av vissa profiler på Twitter som driver Affiliate hemsidor, så funderar på att knacka ihop en sådan. Jag kan mycket av kodningsdelen och behöver lära mig marknadsförningsdelen. Kommer sätta igång med detta när jag känner mig klar med utvecklingen av den här hemsidan. </li>

<li>Utdelningsportfölj. Bygga en portfölj som genererar kassaflöde. Har andra behov till det kapital jag har nu, så denna post kommer vara väldigt långsiktig. </li>

<li> Utöka Bitcoin miningen. Lite långsökt kanske, då jag bor väldigt litet och det skulle leva om lite väl mycket i lägenheten. Men ser det fortfarande som en möjlighet. </li>
</ul>
<h3>Utgifter</h3>
<p>Känner att jag fortfarande har studenttänk kring de köp jag gör, har inte riktigt anpassat mig till den högre inkomsten jag har nu. Därav har jag ingen vidare bugdet jag följer varje månad, då det alltid bli kvar pengar varje månad till att spara. Här kommer ungefär hur mina utgifter sett ut de senaste 6 månaderna.</p>

<app-pie-chart></app-pie-chart>

<markdown ngPreserveWhitespaces>
    Den största utgiften jag har är som många andra hyran. 
    Jag bor just nu i andrahand i Solna på 26 kvm och betalar saftiga 9300 kr i månaden. 
    Dock är det normalt vad man får betala i Stockholm för andrahand.
    Men jämför man med att äga sitt eget boende, är det väldigt dyrt i längden. 
    Därför har jag fokus på att köpa mitt boende för att kunna sänka den här posten i framtiden.
    
    Matposten har jag lyckats dubbla sen jag var student. Det beror främst på att jag käkar lunch ute varje dag, samt blir mer resturangbesök än förut. Väl spenderade pengar tycker jag. Transportposten är det inte så mycket att säga om. Generellt så cyklar jag till jobbet, så har inget SL-kort. Då innehåller den ströresor med SL, resor hem till Umeå samt några få taxiresor. Shoppingposten blir lite av slasken, där resten av köpen hamnar.
    
    ### Balansräkning
</markdown>


