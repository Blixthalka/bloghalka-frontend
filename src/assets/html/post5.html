<markdown ngPreserveWhitespaces>
Här har jag samlat lite tankar, siffror och mål jag har med min privatekonomi.

### Inkomst
Den viktigaste posten och i princip den enda inkomsten jag har är min lön.
Efter 5 års studier, har jag nu jobbat ett år som mjukvaruutvecklare och tjänar 38.500, som blir ungefär 29.500 efter skatt. 

Jag minar även lite Bitcoin på min speldator när den inte används.
Enda anledningen till att jag går plus på det är att jag bor i andrahand och inte direkt betalar elektriciteten.
Inkomsten från miningen blir ca 100-150 i månaden och alltså i princip ingenting. 
Tar dock inte ut Bitcoinen jag får i kronor, utan låter dem ligga kvar som Bitcoin.
Tänker att i fall att Bitcoin drar iväg, så har man en lite stek som kan kanske bli något.
Men detta hjälper mest med FOMO relaterade åkommor.  

Jag skulle gärna vilja diversifiera mina inkomstkällor mer i framtiden och gärna ska de vara passiva.
Just nu har jag tre ideér hur detta ska gå till:

1. Bygga en eller flera Affiliate hemsidor.
Har blivit väldigt inspirerad av några personer på Twitter som driver Affiliate hemsidor. 
Jag kan mycket av kodningsdelen och behöver lära mig marknadsföringsdelen.
Kommer med hög sannolikhet sätta igång med detta när jag känner mig klar med utvecklingen av den här hemsidan. 

2. Utdelningsportfölj.
Bygga en portfölj som genererar kassaflöde.
Har andra behov till det kapital jag har nu, vilket gör att denna post kommer vara väldigt långsiktig. 

3. Utöka Bitcoinminingen.
Lite långsökt kanske, då jag bor väldigt litet och det skulle leva om lite väl mycket i lägenheten.
Men ser det fortfarande som en möjlighet att utforska. 

### Utgifter
Känner att jag fortfarande har studenttänk kring de köp jag gör, har inte riktigt anpassat mig till den högre inkomsten jag har nu.
Därav har jag ingen vidare budget jag följer varje månad, då det alltid bli kvar pengar varje månad till att spara. 
Här kommer ungefär hur mina utgifter sett ut de senaste 6 månaderna (Tink hjälper till bra med att kategorisera utgifterna). 
</markdown>

<app-line-chart [index]="0"></app-line-chart>

<markdown ngPreserveWhitespaces>
Den största utgiften jag har är, såklart, hyran. 
Jag bor just nu i andrahand i Stockholm på 26 kvm och betalar saftiga 9.300 kr i månaden. 
Dock är det inte så farligt om man kollar marknadspriserna. 
Men jämför man med att äga sitt eget boende, är det väldigt dyrt i längden. 
Därför har jag fokus på att köpa mitt boende för att kunna sänka den här posten i framtiden.

Matposten har jag lyckats dubbla sen jag var student. 
Det beror främst på att jag käkar lunch ute varje dag, samt blir mer resturangbesök än förut.
Väl spenderade pengar tycker jag.
Transportposten är det inte mycket att säga om. 
Generellt cyklar jag till jobbet, vilket gör att jag har prioriterat bort SL-kortet.
Posten innehåller då ströresor med SL, resor hem till Umeå samt någon enstaka taxiresa.
Shoppingposten blir lite av slasken, där resten av köpen hamnar.
Sen har jag studieskulder som alla andra dödliga, 600 kr i månaden går till att betala av dem.
Dock ingen prioritet att göra det snabbt.
Bygger istället upp min portfölj. 
</markdown>

<markdown ngPreserveWhitespaces>
### Portföljen
De pengar som är under kategorin sparande åker in till portföljen, som ser ut såhär i dagens läge. 
</markdown>

<app-line-chart [index]="1"></app-line-chart>

<markdown ngPreserveWhitespaces>
Som ni ser är den väldigt defensiv, detta är pga att det mesta är ämnat till att användas till en kontantinsats inom en hyfsad snar framtid. 
Har dock 10% i aktier för jag inte riktigt kan hålla fingrarna i styr. 
Börjar inse nu när jag skriver det här att Bitcoinposten är lite väl liten och det kommer ta för lång tid att bygga upp den med miningen, men ämnar att öka den till 1-2%.
I och med att kronan gått som den gått har jag även köpt på mig lite dollar, en liten Ingves försäkring helt enkelt! 
Ungefär hälften av aktierna är också noterade i dollar, vilket gör att jag rider lite på den vågen där med. 
Tänker även att portföljen borde innehålla lite guld, men har inte kommit till skott på den biten. 

Målet med portföljen kortsiktigt är att bevara värdet på pengarna, men ändå ta lite risk för att eventuellt få en avkastning högre än inflationen. 
Långsiktigt ser jag det som en källa till kunskap, då det alltid kommer finnas saker att lära sig och att man lär sig bäst med riktiga pengar.
Att man kan använda pengarna till pension eller liknande kommer som ett stort plus. :)
</markdown>